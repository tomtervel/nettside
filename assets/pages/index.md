## Velkommen til Tomter vels nye nettside!

Tomter vel ble registrert som selvstendig juridisk enhet i frivilligregisteret 12.07.2017. Stiftelsesdato for Tomter vel er 15.07.1947 og mye dokumentasjon fra virksomheten siden den gang er lagret.  Nettstedet er opprettet i august i år og e-postadresse tilknyttet dette nettstedet. 

## Dagens virksomhet
Formålet med Tomter vel er å bidra til et godt bomiljø i Tomter sentrum og Tomters umiddelbare nærhet. Utadrettet virksomhet som julegrantenning, 17. maipynting og annet er organisert som grupper eller komitéer som driver enkeltprosjektene. Hvilke prosjekter som får virke er avhengig av det engasjement som til enhver tid er i Tomter hos Tomters befolkning. 

Vi har komitéer for:

* [ ] Arrangementskomité, som bidrar til julegran og 17. mai
* [ ] Høringsinstans i forhold til kommunale saker. 
* [ ] Farlige trafikkforhold, meldes inn til rette instans.
* [ ] Miljøgate, som lenge er omtalt, men lite gjort enda.
* [ ] Elvesti, er et spennende prosjekt i oppstartsfasen.
* [ ] Oppfølging i forhold til pendlerforhold. Kan Tomter komme med i Ruter?
* [x] Bevaring av Misjonshuset. Dette rives i disse dager fra plassen det står på, men vil oppbevares av Otter Brødholt for senere gjennbruk.

Vi ønsker at Tomter vel skal være et effektivt organ for Tomters innbyggere. For saker som angår vårt felles bosted så trenger vi aktive inbyggere som bryr seg. Har du en sak du ønsker å ta opp, eller en sak du vil delta i så meld fra på e-post. 
