tittel: Årsmøte 2026
----
kart:
  - 10.999507
  - 59.6613191
  - 17.8
----
dato: 02. mars, klokken 17.
----
beskrivelse:
## Årsmøtet på Innbyggertorget/Biblioteket
Tomter vel serverer kaffe/te og kringle.

### Åpning med presentasjon av årets planer for aktivitet.
Her kommer årsmelding og budsjett.

## Årsmelding 2025
Styret ble valgt inn den 11.03.25 og består av:
Fredrik Borch Lynghaug, leder<br/>
Alexander Savert, nestleder og elvestikomité<br/>
Bjørn Næss, Kasserer<br/>
Roar Fredriksen, styremedlem<br/>
Knut-Erik Grøholt, styremedlem<br/>
Roy Richard Yard, styremedlem<br/>
Roar Thommassen, vara.<br/>
Susanne Lund-Høie, lekeplasskomité<br/>
arrangementskomité ble varetatt av leder<br/>
Styret har hatt møte 27/1, 8/04, 15/9 og 20/10. Det har også vært flere møter i de ulike komiteene i løpet av året. Vi har deltatt i møter med kommunen og Tomter lokalråd. Det var i 2025, 157 betalende husstandsmedlemmer. Dette var en oppgang fra 113 i 2024.

### Høydepunkter 2025

### Lekeplasser i nabolagene
Lekeplassene i Symreveien og Lyngveien er driftes med årlig sertifisert tilsyn. De er begge er forsikret. Siden disse er etabler og driftes via Tomter vel, har styret ansvar for driften og det er årlig tilsyn med begge lekeplassene.

### Elvestiprosjektet
I 2024 har Elvestiprosjektet hatt 188 485 kr overført til 2025. Dette er tidligere stedsutviklingsmidler fra kommunen og Viken fylket.
Entreprenør Gøthe har utført oppgradering på deler av Art To Be stien og deler av Elvestien. Mindre oppgraderinger på Skolestien, Engebakken og Elvestien er utført på dugnad.
Vedlikehold kom i tillegg. Det er investert i diverse utstyr for vedlikeholdet. Stiene har blitt populære og ble også tilknyttet «Stolpejakten» som førte til besøk fra nabokommunene i Follo.
I 2026 oppgraderes den siste delen av Elvestien (fikk fra kommunens stedsutviklingsmidler høsten 2025) slik at det blir en sammenhengende trasé fra pumpehuset i syd (bro Tomterveien) og nordover mot Art To Be.

### Miljøgate og trafikkfeller
Det er blitt etablert 30 km/t gjennom sentrum på fylkesvei 120. Dette har vi spilt inn ved flere anledninger og vi gleder oss over dette endelig er etablert. Miljøgate vil vi fortsette å jobbe for. Vi er inne i en periode med svak utvikling og det å kommunisere en god plan vil være viktig også i denne perioden. Planen som ble utarbeidet i 2018 skal revideres for ny presentasjon for kommunen.
Forslag for parkering som er i henhold til gjeldende reguleringsplan har vært presentert for tomteeier og kommunen.

### Fliskutting
Fliskutteren ble det gjennomført runde med den 3. mai. . Høstruten ble desverre
ikke gjennomført. Vi starter i Knatrebakkveien til våren.

### Årsmøtet
Ble gjennomført på Art To Be sine lokaler. Vi presenterte en gjennomgang av Tomter vells tiltak gjennom året og med spesiell fokus på Elvesti.

### 17. mai
17.mai-frokosten for alle i Tomter ble servert etter flaggheising på skolen. Tomter vel sto for matinnkjøpet og vi tilbredte frokosten som ble gjennomført i skolens gymsal. Frokosten er spesielt viktig for skolekorpset som spiller mange steder gjennom dagen. Vi flagget langs hovedveien.
Julegrantenning
Ble gjennomført med juletre og med julestjerna. Lysvandring med fakler fra idrettsbanen startet arrangementet. Vi hadde scene og Tomter barnegospel sang for alle barna som kunne gå rundt juletreet. Julenissen kom og delte ut godteposer. Juletreet ble pyntet med gaveønsker fra barn som lever under fattigdomsgrensa. Bygdekvinnelaget serverte sveler.
Andre handlinger ved vellet
Kommunikasjon med kommunens representanter

### Økonomi
Tomter vel har driftskonto, hvor leder og regnskapsfører (kasserer) har disposisjonsrett. Tomter vells årsmøte disponerer også et «Tomter vells fond», til beste for Tomters innbyggere. Fondet har egne statutter. Styret vurderer søknader om midler til ulike prosjekter. Det kom ingen søknader i 2025. Vi oppfordrer til å finne gode tiltak. De forskjellige komitéer har blitt gode til å søke midler og vi har fått gjennomført flere investeringer som kan gi Tomters innbyggere glede fremover.

### Sosiale medier
Vi har et eget nettsted, dette her, som presenterer viktige hendelser gjennom året og dokumenterer driften. Vi har også en Facebook-side som er hyppig besøkt. Vi ønsker å nå ut til så mange som mulig av Tomters innbyggere og bruker også oppslag på jernbanen, butikken og sentrumsområdet.

**Tomter, 29. januar 2026<br/>
Styret i Tomter Vel**
----
#  budsjett for 2026 kommer snart
