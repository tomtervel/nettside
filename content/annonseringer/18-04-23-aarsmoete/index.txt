tittel: Årsmøte 2018
----
kart: 
  - 10.999304
  - 59.665841
  - 17
----
dato: 23. april, klokken 19.
---- 
beskrivelse:
#### På idrettshuset i peisestua
Takk for oppmøtet. Her er årsmelding, budsjett og protokoll.

## Årsmelding 2017

I perioden mellom årsmøtet 1.6.2016 og årsmøtet 28.5.2017 bestod styret i Tomter Vel av: 
Fredrik Borch Lynghaug (leder), Alexander Savert (nestleder), Margunn Aanestad (sekretær), Frank Olsen (styremedlem), Roar Fredriksen (styremedlem), Jan Egil Johansen (styremedlem), Gunn Elisabeth Støkken Leren (arrangements-komite/styremedlem), Agnes Cole (kasserer).

Gjennom året har styret hatt følgende styremøter: 18. september, 29. november (inkl. julebord) og 19. mars. Det har i tillegg vært noen mindre møter uten fulltallig styre, for eksempel praktisk koordineringsmøte for høstsamlingen, samt flere møter i komiteen som arbeidet med forslag til miljøgate.

Det er nå engasjert en betalt regnskapsfører (Espen Thorsrud), og gjennomført en opprydning i Velets bank-konti. Vi har nå en driftskonto og en sparekonto, hvor leder og regnskapsfører har disposisjonsrett. 

Det er etablert et nettsted samt en facebook-gruppe. Velet er også registrert i Brønnøysundregisteret for å kunne motta grasrotandel. 

Det har vært gjennomført følgende tiltak:
* Rusken-aksjon: opprydning i sentrum før 17. mai ved hjelp av speideren
* Høstsamling på Gullenga 22. oktober med natursti og pølsegrilling
* Julegrantenning, inkludert nissetog, godteposer og servering av sveler og saft
* Utarbeidelse av tegningsdel av forslag til miljøgateplan for Tomter sentrum, som ble fremlagt for Hovedutvalg for Plan og Utvikling i Hobøl Kommune på møte 23.1.2018
* Møte med FAU-leder Tomter skole om samarbeid omkring 17.mai-feiring på Tomter.

Styret har har flere komitéer som vil arbeide med for eksempel trafikkforhold, turstier, miljøgate, sentrumsutvikling m.m. og vil holde kontakt med Hobøl omkring disse og andre saker som er i befolkningens interesse.

**Tomter, 1. april 2018<br/>
Styret i Tomter Vel**

## Vedtatt budsjett for 2018
| Inntekter | Kroner |
| :--- | ---: |
| Grasrotandlel	| 500 |
| Kontingent (250 kroner x 186 betalende medlemmer) | 46 500 |
| Renteinntekter | 1 000 |
| *Sum* | **48 000** |

| Utgift | Kroner | 
| :--- | ---: |
| Lønn regnskapsfører |	1 000 |
| Bankgebyrer | 500 |
| Porto, kontorrekvisita | 2 500 |
| 17. mai feiring | 7 500 |
| Komitearbeider | 22 500 |
| Julegran-tenning: jul (300 godteposer x 20 kroner) | 7 000 |
| Rusken (søppelrydding i sentrum til 17. mai) | 4 000 |
| Leie av lokaler og bevertning årsmøte og medlemsmøter | 2 500 |
| Nettside | 500 |
| *Sum* | **48 000** |

