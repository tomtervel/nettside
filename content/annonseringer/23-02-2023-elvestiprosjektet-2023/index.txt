tittel: Elvestiprosjektet 2023
----
kart:
  - 11.0084
  - 59.6631
  - 17
----
dato: oppdatert april 2023
----
beskrivelse:
### Informasjon om Elvestiprosjektet langs Hobølelva i Tomter
## Innledning/historikk
Vi i Elvestigruppen i Tomter vel har vært aktive siden 2018, vårt formål er å tilrettelegge for friluftsliv tett inntil Tomter sentrum med utgangspunktet i Hobølelva. Området er en betydelig naturresurs som var forsømt gjennom en årrekke. Vi har tatt i bruk og bindet sammen eksisterende stier. Vi prøver å få til at Elvestien kan danne ryggraden i et sammenhengende stinettverk rundt Tomter, vi jobber mest mulig på naturens premisser, det meste av nettverket består av naturstier tilpasset omgivelsene. Grønne lunger i nærmiljøet er viktig for både fysisk og psykisk helse. Vi samarbeider med andre friluftslivsaktører som DNT, idrettslag, speideren, Morsa prosjektet mfl. og ikke minst kommunen som bidrar særdeles positivt. Strekningen fra Mjær i nord til Brekke mølle (syd for Tomter) var et tidligere norsk industriområde med høy aktivitet i sin tid. Det som gjenstår fra den tid er Nordalen sag og tredreieri, som i dag er vernet museum med åpne dager og omvisninger. Ellers er det noen gamle demninger og bygg igjen.
## Viktige formål
-Hele Tomters befolkning vil få Elvestiprosjektet i sin nærhet (avstand fra 50 – 800 meter). -Vår første prioritet er etablering av et sammenhengende stinettverk i nærheten av sentrum. -Vi prøver å få til en felles standard for alle stiene, dette krever enighet med grunneierne. -Noen traseer ønsker vi å tilrettelegge for personer med funksjonsnedsettelser.
-Vi ønsker å etablere små plasser inntil elva, også for personer med funksjonsnedsettelser. -Vi planlegger å lage en trase med enkle oppgaver («natursti»), motiverende for de yngste. -På sikt prøver vi å komme nordover mot Vegar fabrikker og Nordalen sag (museum).
-Siste fasen av prosjektet er å komme oss opp til Mjær, (det finnes en god del stier allerede).
## Aktuelle saker
Søknad send til planavdeling IØ-kommune i forbindelse med oppgradering eksisterende sti og etablering av en plass ved elvebredden mellom pumpehuset (Tomtervn.i syd) og jernbanebroen. Forbedring av stiforbindelse fra fortau langs Fv.120 (ved avkjøring mot Knapstad) ned mot elva. Da slipper folk å gå den farlige biten langs Tomterveien for å komme seg til og fra Elvestien. Flislegging av stier og mindre justeringer der det er avklart med grunneier. Forhåpentligvis kan vi sette i gang de større prosjektene i f.m. tilpasninger for personer med funksjonsnedsettelser og plasser ved Hobølelva. Morsaprosjektet ønsker å sette opp en infotavle om elvemuslinger i Hobølelva, vi har foreslått et idyllisk sted der elva går i 90 grader sving (der «Art To Be stien» slutter). Her ønsker vi også å etablere en (HC tilpasset?) plass hvor folk kan nyte den flotte naturen og observere livet i elva. Det blir organisert korte dugnader for de som vil bidra, dato blir annonsert på nett og infotavler. Da er det bare å komme seg ut og ta en tur ned til Elvestien.

Elvestigruppen består av:
Nina Stenberg, Marianne Aagaard, Hans Kristian Jensen, Knut Erik Grøholt og Alexander Savert (leder).