tittel: Klage på brøyteforhold i Tomter
----
dato: 
mandag 24. januar 2022
----
kart:
  - 10.9931
  - 59.6584
  - 20
----
beskrivelse:
I uke 2 i år var det utfordrende vær og stormen Gyda satt sitt preg på forholdene. Det ble snøsmelting, skiftende mellom tining og frost og mange steder ble det svært glatt. For noen ble forholdene så vanskelig, at det ikke var mulig å komme seg på jobb med bil om morgenen den 14. januar. 

Dette gjelder spesielt noen steder som er utsatt. De vanskeligste forholdene kom da i bakken ved Bregneveien. Her var det i flere timer ikke mulig å kjøre ut. Slike steder må brøytemannskapet være spesielt oppmerksomme på og det må utarbeides rutiner med oppfølging som forhindrer at slike forhold oppstår. 

Andre steder er ikke utsatt, men blir spesielt vanskelige fordi brøyting og strøing ikke skjer regelmessig. Sporveien bort til Tomter stasjon ble til ren is i perioder. For biler, og spesielt syklende har forholdene vært uholdbare. Er denne veien glemt i brøyteplanen?

Tomter er kuppert. For at trygge veier skal opprettholdes og Tomters befolkning skal komme seg på jobb og skole er det nødvendig at kommunen holder oversikt over alle steder hvor vanskelige forhold kan oppstå. Disse avmerkede områder må få den oppmerksomhet fra de som har ansvaret for veivedlikehold, slik at trygg adkomst kan opprettholdes. Har Indre Østfold kommune avmerket dem på et brøytekart, for dette formålet?

Det er også helt nødvendig at de som har dette ansvaret har ressurser til å gjennomføre tilstrekkelig strøing og brøyting når været skaper utfordringer. Vi ber om at dette vurderes spesielt. 

Strøsandkasser på utsatte steder kan avhjelpe noen situasjoner. Vil ber om at dette settes ut der det sannsynlig kan trengs. 

Tomter har en høy andel arbeidsfør befolkning og sikker ferdsel er av stor betydning for befolkningen i det lille område som Tomter er. Derfor er det god økonomi å ha spesiell fokus på dette området. Vi ønsker trygge og trivelige forhold i vårt tettsted.
