tittel: Leke- og møteplasser
----
dato: 11. mai 2021
----
kart:
  - 11.00050
  - 59.66000
  - 15
----
beskrivelse:
Lekeplasskomiteen jobber for å få på plass lekeplasser ute i nabolagene i Tomter, da det er et stort behov for dette. I løpet av vinteren har de søkt midler og jobbet for å få på plass de avtalene som skal til for å få bygget lekeplasser. De har i mai mottatt 140.000 kr fra Sparebankstiftelsen DnB og er nå i gang med arbeidet for å få startet byggingen av lekeplasser i Lyngveien og mellom Seljeveien/Symreveien. 

Årsmøte har etablert en komité for lekeplasser. Det er en økning i småbarnsforeldre i Tomter og dette skaper et behov for plasser tilrettelagt for de små tomtringene våre. Leder for komitéen er Susanne Lund-Høie. Komitéen etablerer seg og vil komme med tiltak ettesom det kommer inn innspill. Arbeidet vil skje i samråd med naboer og unge.

Mot sommeren vil de søke flere midler og samle inn flere penger, muligens med en innsamlingsaksjon blant innbyggerne i Tomter. Det er et stort engasjement, og mange som ønsker seg lekeplass, så lekeplasskomiteen håper på å få inn nok penger i løpet av sommeren 2021 til å få startet byggingen begge steder. 

Det er per dags dato vanskelig å si noe om når nøyaktig den første lekeplassen vil komme opp, men det vil oppdateres når vi har mer informasjon. 

Lekeplasskomiteen og Tomter Vel gleder seg til bygging, og håper på stor deltakelse på dugnadene. Vi trenger all hjelp vi kan få fra engasjerte innbyggere i dette prosjektet!