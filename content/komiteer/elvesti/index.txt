tittel: Elvesti
----
kart:
  - 11.0084
  - 59.6631
  - 17
----
dato: oppdatert november 2020
----
beskrivelse:
Tomter Vel engasjerer en prosjektgruppe som arbeider med å etablere en elvesti
som følger Hobølelva ved Tomter, nordover. Vi håper mange vil kunne bidra i
dette prosjektet.

![elv](/content/komiteer/elvesti/elv.jpg)

Gjennom mange år er det blitt sagt og skrevet en god del om Hobølelva og utviklingspotensialene som finnes for elva. Elvestigruppen i Tomter Vel har gjennom de siste år samlet informasjon for å få til en
natursti langs Hobølelvas nordlige del. I første omgang fra Tomter sentrum til
[Nordalen sag](http://hobolhistorielag.no/nordalen-sag-og-tredreieri/), en strekning på ca. 2,5 km. På sikt er tanken å forlenge stien opp til Mjær. Dette vil gjøre stien opp
mot hele 5,5 km.

Vi ser for oss at elvestien blir ryggraden i et sammenhengende
turststinettverk rundt Tomter. Vi ønsker å samarbeide med andre aktører som
DNT, idrettslag, m.fl. for å få plass et slik nettverk av stier. Vi har
opprettet kontakter og har også fått svært positive signaler fra flere
offentlige instanser. Miljødirektoratet er ivrige pådrivere av
prosjekter som dette. Vi ser at vår elvesti vil utvikle gode miljøverdier: biomangfold, friluftsliv, kulturminner.

## Vi jobber med

* At hele Tomterbefolkningen vil få elvestien i sin nærhet (fra 0-800 meter).
* At turmulighetene i nærmiljøet blir bedre, ikke minst fordi man vil slippe å gå
langs den farlige fylkesvei 120 med dens til tider høye trafikk.
* Å øke tilgangen det rike naturmangfoldet langs elven, ettersom
det per i dag er for kupert for de fleste turgåere.
* Å forme en plan som tar hensyn til naturen og terrengets topografi og at
elvestien sklir inn i det store bildet uten å være ruvende, ved å spille på
naturens premisser og bruke naturlige materialer.
* Å definere punkter langs elven hvor det må ryddes eller der skader må utbedres. Det
må tas hensyn til elvens sterkt varierende vannføring. Vi rådfører oss med [Morsaprosjektet](http://morsa.org) .

### Møtepunkt i Nordalen sag
![elvesti](/content/komiteer/elvesti/nordalen_sag.jpg)

Strekningen fra Mjær til Brekke mølle (syd for Tomter) var et tidlig norsk
industriområde med høy aktivitet i sin tid. Det som gjenstår fra den tid - annet
enn demningene - er [Nordalen sag og tredreieri](http://hobolhistorielag.no/nordalen-sag-og-tredreieri/), som i dag er et vernet museum. Her er det mulig å få se og demonstrert hvordan produksjon av flotte treprodukter foregikk i gamle dager, med vannkraft - uten elektronikk!

Vi mener at elvestien vil kunne gjøre museet til en naturlig møteplass for
turgåere og at den vil kunne bidra til videre utvikling for plassen.

### Trasséer og broer
![kart](/content/komiteer/elvesti/Elvesti_Tomter.png)
Kart oppdateres snart

Evestien vil gjøre det lettere å gå til og fra og rundt omkring Tomter sentrum. Traséen vil følge Hobølelva fra Tomterveien i syd, nedenfor skolen, under
jernbanebroen og videre nordover. Vi har laget en fin forbindelse til elven kalt «Elvesti tilgang 2» fra Art to Be.  

Brokryssing kan bli mulig, selvfølgelig avhengig av grunneieres aksept.  Vi ønsker å få til universell utforming på deler av prosjektet, noe topografien gjør til en utfordring. Vi tenker det trengs et par handicap-parkeringsplasser ved broen mot Knapstad og ved Vegar fabrikker.

### Lærdom fra liknende prosjekter
Vi har vært på befaring langs Mysenelva og fått verdifulle råd fra foreningen
[Mysenelvas venner](http://www.mysenelva.no). Deres elvesti er mye brukt og bred nok til at rullestoler kan passere hverandre om de møtes. Vi håper å få til flere
hvileplasser, fiskeplasser langs vannet. 
Vi skal også forsøke et møte med
[Ljanselvas venner](https://www.oslofjorden.com/kyststi/oslo/turvei_ljanselva_oslo.html) i Oslo.

## Neste steg
Vi er i kontakt med grunneiere og kommunen.
Skaffe en fliskutter, spre flis for å gjøre stien bedre. 
Gjennomgå standard og detaljbeskrivelser i prosjektet. 
Undersøke hvor vi kan få økonomisk og praktisk støtte. Søke!!
Det dreier seg om utallige dugnadstimer for å få i stand dette prosjektet som alle kan ha stor glede av!

Elvestien blir et kjempeløft for Tomter, som får et natureldorado i svært variert landskap rett utenfor stuedøren!

Vi håper mange vil bidra!


Elvestigruppen i Tomter Vel består av
_Alexander Savert_,
_Marianne Aagaard_,
_Knut Erik Grøholt_ og
_Hans Kristian Jensen_.
