tittel: Elvesti
----
kart:
  - 11.0084
  - 59.6631
  - 17
----
dato: Juni 2019
----
beskrivelse:
Tomter Vel engasjerer en prosjektgruppe som arbeider med å etablere en elvesti
som følger Hobølelva ved Tomter, nordover. Vi håper mange vil kunne bidra i
dette prosjektet. 

Elvesti gruppen har gjennom de siste år samlet informasjon for å få til en
natursti langs Hobølelvas nordlige del. I første omgang fra Tomter stasjon til
[Nordalen sag](http://hobol.kommune.no/nordalen-sag.5017251-354224.html), en strekning på ca. 2,5 km. På sikt er tanken å forlenge stien opp til Mjær. Dette vil gjøre stien i opp i
mot hele 5,5 km.

Vi ser for oss at elvestien blir ryggraden i et sammenhengende
nettverk av turstier runt Tomter. Vi ønsker å samarbeide med andre aktører som
DNT, idrettslag, m.fl. for å få plass et slik nettverk av stier. Vi har
opprettet kontakter og har også fått svært positive signaler fra flere
offentlige instanser. Miljødirektoratet er blandt annet en ivrig pådriver av
prosjekter som denne.

## Vi jobber med

* At hele Tomterbefolkningen vil få elvestien i sin nærhet (fra 0-800 meter).
* Gjøre turmulighetene i nærmiljøet bedre, som ikke minst bedres av at man slipper man å gå
  langs den farlige fylkesvei 120 og dens høye trafikk for å få tilgang til
  andre stier.
* Øke det rike naturmangfoldet langs elvens publikum, ettersom
  det per i dag er for kupert for de fleste turgåere.
* Danne en plan som tar hensyn til naturen og terrengets topografi og at
  prosjektet sklir inn i det store bildet uten å være ruverende, ved å spille på
  naturens premisser og bruke naturlige materealer.
* Finne punkter langs elven med skader eller steder som må utbedres, og hvor det
  må tas hensyn til elvens sterkt varierende vannføring.

### Møtepunkt i Nordalen sag

Strekningen fra Mjær til Brekke mølle (syd for Tomter) var et tidlig norskt
industriområde med høy aktivitet i sin tid. Det som gjenstår fra den tid annet
enn demningene er [Nordalen sag og tredreieri](http://hobol.kommune.no/nordalen-sag.5017251-354224.html), som i dag er vernet og opererer
som museum.

Vi mener at elvestien vil kunnne gjøre museet til en naturlig møteplass for
turgåere og at den vil kunne bidra til videre utvikling for plassen.

### Trasséer og broer
Traséen vil følge hobølelva fra Tomterveien i syd, nedenfor skolen, under
jernbane-broen og videre nordover. Vi ser for oss at det lages
forbindelsestraséer fra diverse sentrale punkter i Tomter sentrum. Disse gir
også muligheter for korte turer rundt Tomter sentrum.skal 

Ca. 700 meter fra sentrum kan stien krysse elva fra vest til østsiden, det
bygges en bro etter nærmere bestemt standard. Vi ønsker å få til universell
utforming på deler av prosjektet, noe topografien gjør til en utfordring.

Rett syd for nordalen sag kan det være behov for en bro til, da det er et
vanskelig fjellparti på østsiden. Alternative kan være en påmontert bro i
fjellet langs elveløpet. Igjen taes det høyde for at vannføringen kan være
stor.

### Andre lignende prosjekter
Vi har vært på befaring langs Mysenelva og fått verdifulle råd fra foreningen
_Mysenelvas venner_. Deres elvesti er mye brukt og bred nok til at
rullestoler kan passere hverandre om de møtes. Vi håper å få til flere
hvileplasser, fiskeplasser langs vannet. Vi skal også forsøke ett møte med
_Ljanselvas venner_ i Oslo. Vi tenker det trengs et par handikap-parkeringsplasser
ved broen mot knapstad.

## Neste steg
Oppsitterne må involveres og underrettes om våre planer og hvordan det kan la
seg gjennomføre over berørte eiendommer. Standarden på prosjektet og
detaljbeskrivelser må bli grundig gjennomgått. Det blir også undersøkt hvordan vi
kan fa økonomisk og praktisk støtte for prosjektrealisering. Det dreier seg om
utallige dugnadstimer for å få prosjektet i stand så alle kan ha stor glede av.
Vi håper mange kan bidra til ett stort løft for tomters turtilbud.

Vi tror at stien vil utvikle  miljøverdier, biomangfold, friluftsliv,
kulturminner og tilby et natureldorado i svært varier landskap rett utenfor
stuedøren!


Elvestigruppen i Tomter Vel består av
_Alexander Savert_,
_Marianne Aagaard_,
_Knut Erik Grøholt_,
_Kristian Jensen_ og
_Anna Unsli_
